\chapter{Datasety}\label{cha:datasety}

Nedostupnost dostatečného množství dat pro automatickou transkripci melodie představuje zejména pro metody strojového učení značný problém. Zatímco pro vzdáleně příbuznou úlohu automatického přepisu mluveného slova existuje tisíce hodin nahrávek (například dataset LibriSpeech, který vznikl na základě audioknih), největší dataset s přepsanou melodickou linkou MedleyDB má celkovou délku pod šest hodin. Do roku 2014, kdy MedleyDB vznikl, existovaly datasety, které byly buď rozmanité, ale příliš krátké (ADC04, MIREX05, INDIAN08) nebo naopak celkově větší, ale žánrově a hudebně homogenní (MIREX09, MIR1K, RWC). V roce 2015 byl vydán dataset Orchset, který obsahuje 23 minut výňatků z orchestrálních skladeb různých období. Za dataset pro extrakci melodie se také dá považovat Weimar Jazz Database, který je sice primárně zaměřený na využití v muzikologii, nicméně obsahuje přes 450 přepsaných jazzových sól. Novinkou z roku 2017 je vydání datasetu MDB-melody-synth, který byl automaticky vygenerován základě vstupní vícestopé hudby (převzaté z MedleyDB), existuje tedy naděje, že současný korpus pro přepis melodie by se mohl v budoucnu rozšířit o velkou část automaticky přesyntetizovaných, veřejně dostupných vícestopých nahrávek.

Co se týče blízké úlohy transkripce hudby, velikost největších datasetů se pohybuje v řádu desítek hodin, tudíž jde stále o omezené kolekce. Mezi největší se řadí MusicNet (orchestrální, 34 hodin), MAPS (klavír, 18 hodin), MDB-mf0-synth (multižánrový, 4,7 hodin), GuitarSet (kytara, 3 hodiny) a URMP (komorní orchestr, 1,3 hodiny). I když jde o úlohu, která je lépe definovaná (na rozdíl od extrakce melodie zde nehraje roli subjektivita volby hlavního hlasu), s použitím polyfonních nástrojů vyvstává problém náročné ruční anotace.

Vytváření nových datasetů je obecně velmi pracné a nákladné. Obvyklý postup totiž zahrnuje buď kompletní ruční přepis nahrávky nebo alespoň ruční opravu výstupu automatického přepisu jednohlasých nahrávek, přičemž tuto práci odvedou kvalitně pouze zaškolení hudebníci. Každá vzniklá anotace se také musí překontrolovat, a to nejlépe jiným hudebníkem. Dalším problémem je vůbec identifikace melodie - jelikož je určení hlavní melodické linie subjektivní, musí se na výsledné anotaci shodnout co nejvíce posluchačů. Ve výsledku se proto do datasetů buď vybírají takové nahrávky, které nejsou sporné, nebo na každé anotaci pracuje celý tým, který melodii společně určí. S tím souvisí také zavedení a pečlivé dodržování anotační politky u komplexnějších skladeb (například orchestrálních), kde může melodii nést více hlasů zároveň současně či střídajíc se. Také množství výchozích dat pro vznik datasetů není velké. Jednak musí být skladby šiřitelné, pokud má být dataset volně dostupný a jednak by k nim měly být dostupné \emph{audio stopy} (nahrávky samostatných hlasů), ze kterých je smíchán finální mix, jelikož ruční anotace finálního mixu je mnohem náročnější než anotace oddělených stop.

Existence dostatenčně velkých datasetů je obecně vzato zásadním předpokladem pro využití metod strojového učení pomocí hlubokých neuronových sítí, zejména pak pro netriviální úlohy, jakou je například přepis melodie, jelikož dovoluje zvětšení celkové kapacity modelu, aniž by docházelo k přeučení. Také pro evaluaci metod, například i v soutěži MIREX, jsou potřeba takové datasety, které dobře reprezentují reálná data, přitom dataset MedleyDB vznikl mimo jiné z důvodu, že stávající datasety nestačily ani pro účel evaluace. 

V následující sekci uvádíme přehled veřejně dostupných dat a jejich společnou strukturu, po této sekci následuje podrobnější popis jednotlivých datasetů.

% Možností řešení nastíněného probému nedostatku dat je více. Přímým řešením by byl návrh metody, která by celý proces vzniku datasetů výrazně ulehčila. O to se snaží článek \cite{Salamon2017} a princip této metody popisuje kapitola \ref{sec:mdb_synth}. 

% Východisek z nastíněného probému nedostatku dat je více. Jeden z nejnadějnějších směrů představuje \cite{Salamon2017}, 


\section{Struktura dostupných dat a jejich přehled}

\begin{table}[h!]

\scalebox{0.68}{%
\centering
    \begin{tabular}{lllllllll}
    \toprule
                      {} & MedleyDB & Orchset & ADC04  & \shortstack[l]{MIREX05\\train}  & MDB-synth & WJAZZD & MIR-1K & RWC \\
    \midrule
        Audio            & Ano        & Ano       & Ano        & Ano        & Ano         & Ne\tablefootnote{Autoři audio poskytují neveřejně pro výzkumné účely}  & Ano & Ano\tablefootnote{Přístup k datasetu je zpoplatněn}      \\
        F0 melodie       & Ano        & Ne      & Ano        & Ano        & Ano         & Ano      & Ano & Ano     \\
        MIDI melodie      & Ne       & Ano       & Ne       & Ne       & Ne        & Ano      & Ne & Ne    \\
        Audio stopy      & Ano \tablefootnote{Část stop obsahuje přeslech ostatních nástrojů, informace o přeslechu je současí metadat každé skladby.}     & Ne      & Ne       & Ne       & Ano         & Ne     & Ano\tablefootnote{Oddělený zpěv a karaoke doprovod} & Ne \\
        Multi-F0         & Ne\tablefootnote{Je dostupný přepis všech znějících melodií, viz Definice 3 v sekci MedleyDB.}        & Ne      & Ne       & Ne       & Ano         & Ne     & Ne  & Ne   \\
        MIDI             & Ne       & Ne      & Ne       & Ne       & Ne        & Ne     & Ne  & Ano   \\
        Priorita stop    & Ano        & Ne      & Ne       & Ne       & Ano         & Ne     & Ne  & Ne   \\
        \shortstack[l]{Informace\\o instrumentaci}    & Ano        & Ano      & Ne       & Ne       & Ano         & Ano     & Ne  & Částečné  \\
        Celková délka    & $7.3\,\rm h$\tablefootnote{$5.59\,\rm h$ s anotací melodie} & $23.4\,\rm m$   & $6.1\,\rm m$     & $6.5\,\rm m$     & $3.19\,\rm h$      & $8.85\,\rm h$   & $2.22\,\rm h$ & ---   \\
        \shortstack[l]{Poměr znějící\\melodie} & 60.9\%   & 93.69\% & 85.7\%   & 63.1\%   & 50.4\%    & 62.8\% &  --- & ---  \\
        Počet nahrávek    & 122\tablefootnote{108 s anotací melodie}   & 64      & 20       & 13       & 65        & 299    & 1000  & 315  \\
        Webová stránka   & \tablefootnote{\url{https://medleydb.weebly.com/}} & \tablefootnote{\url{https://www.upf.edu/web/mtg/orchset}}      & \tablefootnote{\url{http://ismir2004.ismir.net/melody_contest/results.html}}       & \tablefootnote{\url{https://labrosa.ee.columbia.edu/projects/melody/}}       & \tablefootnote{\url{http://synthdatasets.weebly.com/mdb-melody-synth.html}}        & \tablefootnote{\url{https://jazzomat.hfm-weimar.de/}}    & \tablefootnote{\url{https://sites.google.com/site/unvoicedsoundseparation/mir-1k}} & \tablefootnote{\url{https://staff.aist.go.jp/m.goto/RWC-MDB/}} \\
        Žánr    & \shortstack[l]{mnoho-\\žánrový} & klasika & \shortstack[l]{pop,jazz,\\opera,midi} & \shortstack[l]{pop,\\midi} & \shortstack[l]{mnoho-\\žánrový} & jazz & karaoke & \shortstack[l]{pop, jazz\\klasika}  \\
        \shortstack[l]{Účel v této\\práci} & \shortstack[l]{Trénování\\Validace\\Testování} & Testování & Testování  & Testování  & Testování & Testování & Žádný & Žádný \\
    \bottomrule
    \end{tabular}
}%

\caption{Souhrnná tabulka se základními informacemi o veřejně dostupných datasetech.}\label{tab:dataset_summary}
\end{table}
Dataset, který chceme použít pro řešení úlohy extrakci melodie, musí obsahovat soubory se zvukem a k nim příslušící anotace melodie. Standardním formátem zvukových souborů je jedno- nebo vícekanálový formát WAVE, se vzorkovací frekvencí $44\,100\,\rm Hz$. Anotace obsahuje spojitou informaci o znějící fundamentální frekvenci melodie v každém časovém okamžiku nahrávky. Výjimkou je dataset ORCHSET, který neobsahuje přesné anotace fundamentální frekvence melodie, ale pouze frekvence konkrétních not. Tedy frekvence nejsou spojité, nýbrž jsou omezené na přesnost jednoho půltónu (V tabulce \ref{tab:dataset_summary} je tato informace zohledněna řádkem MIDI melodie). Důležitou poznámkou je, že zde nejde o diskretizaci původní spojité křivky, ale opravdu jde o anotaci not, tedy pokud melodii nese nástroj hrající vibrato a svou výškou se dostane nad rozsah jednoho půltónu, v anotaci tato skutečnost není zaznamenána. 

Datasety však mohou obsahovat více informací či audio souborů. Užitečné jsou například přiložené audio stopy, ze kterých je vytvořena výsledná píseň (mix), informace o všech znějících výškách (Multi-F0) nebo notách (MIDI), o melodické prioritě jednotlivých audio stop nebo o instrumentaci skladby.

V tabulce \ref{tab:dataset_summary} nalezneme přehledné shrnutí obsahu všech dostupných datasetů.

% \textcolor{red}{TODO: Motivační obrázek pianoroll a zarovnaného audia}


% pěkný podobný seznam datasetů: https://arxiv.org/pdf/1612.08727.pdf

\section{MedleyDB}

MedleyDB je žánrově rozmanitý dataset obsahující 122 nahrávek, k 108 z nich je dostupná anotace melodie. Kromě té dataset obsahuje také metadata o všech písní s informacemi o žánru a instrumentaci. S celkovou délkou 7.3 hodiny jde o nejdelší volně dostupný dataset, který obsahuje více žánrů hudby. O rozmanitosti svědčí i to, že se v datasetu vyskytuje řada nástrojů mimoevropského původu, a že jen přibližně polovina písní obsahuje zpěv. Na rozdíl od ostatních datasetů jsou nahrávky ve většině případů celé písně, tedy nejde pouze o krátké výňatky, a ke každé jsou poskytnuty audiostopy, ze kterých je vytvořen výsledný mix.
Na základě diskuze, kterou shrnujeme v kapitole o definici melodie, autoři datasetu \cite{Bittner2014} poskytují tři verze anotací, na základě různě obecných definic:

\begin{enumerate}
    \item Základní frekvence nejvýraznějšího melodického hlasu, jehož zdroj zůstává po dobu nahrávky neměnný. \footnote{Tato definice je shodná pro evaluační datasety používané v soutěži MIREX, s výjimkou Orchsetu}
    \item Základní frekvence nejvýraznějšího melodického hlasu, jehož zdroje se mohou měnit.
    \item Základní frekvence všech melodických hlasů, potenciálně pocházejících z více zdrojů.
\end{enumerate}

Ačkoli třetí definice umožňuje, aby v anotaci znělo více melodických linek zároveň, v datasetu se nejedná o kompletní přepis nahrávek (použitelný pro úlohu multi-f0 estimation, tedy pro úplný přepis všech fundamentálních frekvencí znějících tónů), ten autoři neposkytují.

Dataset vznikl obvyklou cestou ruční anotace. Ze shromážděného vícestopého materiálu byly vybrány stopy s potenciálním výskytem melodie, stopy s přeslechem byly předzpracovány pomocí algoritmu pro oddělení hlasu a doprovodu (source-separation) s ručně doladěnými parametry pro každou jednotlivou stopu, následně byla na monofonní stopy spuštěna metoda pYIN pro odhad výšky v monofonních datech (pitch tracker) a výsledné automaticky získané anotace opravilo a vzájemně zkontrolovalo pět anotátorů s hudebním vzděláním. 

\section{Orchset}

Dataset vytvořený týmem \cite{Bosch2016} orientovaný na orchestrální repertoár pocházející z různých historických období včetně 20. století. Obsahuje 64 výňatků délky od 10 do 32 sekund. Výňatky byly vybírány tak, aby obsahovaly zřejmou melodii, dataset tedy obsahuje v porovnání málo pasáží bez melodie (6\% z celkové délky). Vzhledem k komplexitě uvažovaných žánrů autoři vycházejí z kombinace rozšířené definice melodie podle \cite{Bittner2014} a definice \cite{Poliner2007}. Melodii ve výňatcích proto zpravidla nese více hudebních nástrojů (nebo celých sekcí), které se v průběhu střídají, případně mohou části hrát společně v rozdílných oktávách (nebo jiných intervalech, tvoříce tak harmonický doprovod). 

Pro zjištění melodie se v takto vrstveném materiálu autoři uchylují k úplnému základu definice melodie (\cite{Poliner2007}) a nechávají si skupinou čtyř posluchačů výňatky přezpívávat. Tato hrubá data pak autoři sumarizují a odebírají z datasetu ty výňatky, na jejichž melodii se posluchači neshodli. Přezpívané tóny bylo nutné ručně opravit, aby načasováním přesně seděly na výňatek. Lidský hlas také samozřejmě nemá rozsah plného orchestru, proto bylo dalším krokem transponovat anotace tak, aby zněly ve správných oktávách. Zde se opět může vyskytnout problém subjektivity, pokud melodii hrají dva různé nástroje, pouze v jiných oktávách, pak je sporné, který nástroj označit jako hlavní, a v některých případech taková otázka ani nedává příliš smysl. Částečným řešením je zvolit libovolnou anotační politiku a tu konzistentně dodržovat (žádná společná v komunitě MIR neexistuje), v případě Orchsetu byla snaha minimalizovat skoky v melodické kontuře, což zároveň respektuje obecné pozorování, že v melodii se vyskytují mnohem častěji malé skoky mezi tóny (nejčastěji prima a malá/velká sekunda) než větší. Tedy například pokud pasáži hrané ve dvou různých oktávách předcházela pasáž hraná v jedné, anotace obou pasáží lze transponovat do společné oktávy tak, abychom na rozhraní těchto pasáží minimalizovali skok v anotaci.

Dataset obsahuje pouze hrubé anotace tónů melodie, nikoli přesnou základní frekvenci nástroje, který v danou chvíli melodii hraje. Článek o tomto rozhodnutí příliš nediskutuje, vychází ale opět logicky z volby dat. U orchestrálních dat je tento abstraktnější pojem melodie mnohem méně sporný. Pokud hraje melodii sekce nástrojů v unisonu, přesná základní frekvence není dobře definovaná, jelikož se základní frekvence znějících hlasů vzájemně překrývají.

\section{MIREX datasety}

Datasety MIREX05 train a MIR-1K byly vydány jako trénovací data v rámci soutěži MIREX. Jde o malé množství dat, MIREX05 train se skládá z několika anotovaných populárních skladeb a několika syntetizovaných písní z MIDI souborů, MIR-1K obsahuje 1000 úryvků zpěvu s karaoke doprovodem. První dataset používáme jako testovací, druhý vzhledem k dostupnosti jiných, rozmanitějších testovacích dat nepoužíváme. 

Dataset ADC2004, použitý ve stejnojmenné soutěži, která předcházela vzniku MIREXu, byl po konci soutěže zveřejněn včetně testovací množiny, stále je však využíván jako jeden z testovacích datasetů v soutěži MIREX. Celý dataset proto také používáme jako testovací. Obsahuje 20 výňatků ze žánrů popu, jazzu a opery a dále pak 4 syntetické skladby. 

\section{Weimar Jazz Database}

Weimar Jazz Database (práce německého týmu \cite{Pfleiderer}) obsahuje přes 450 transkripcí jazzových sól ze všech období vývoje jazzu. Data původně zamýšlená pro muzikologické studie využívající statistické metody ale lze využít i pro potřeby extrakce melodie, jelikož uvažované nahrávky spadají zřejmě pod nejrestriktivnější definici melodie (definici používanou v soutěži MIREX) - melodii nese jistě právě jeden, sólový nástroj, a po celou dobu výňatku je jistě nejvýraznější. Výběr sólových nástrojů se omezuje pouze na jednohlasé, jelikož ruční anotace vícehlasých je příliš obtížná. Hlavním problémem při využívání je restriktivní licence, která platí na nahrávky, tudíž zdrojové audio, na základě kterého anotace vznikaly, není veřejně přístupné. 

Dataset v této práci používáme pouze pro testování metod, nikoliv trénování.

% Jelikož pro data neexistují jednotlivé stopy, ruční anotace probíhala přímo z finální nahrávky, což je obtížný úkol - 

\section{MDB-synth}\label{sec:mdb_synth}

Hlavním přínosem práce \cite{Salamon2017} je navržení způsobu anotace základní frekvence monofonních audiostop takovým způsobem, že výsledná dvojice zvukové stopy a anotace nevyžaduje další manuální kontrolu. Anotace monofonní stopy probíhá ve dvou krocích: nejprve získáme pomocí libovolné metody přepisu jednohlasu křivku základní frekvence. Poté na základě této křivky, která může obsahovat chybně anotované úseky, syntetizujeme novou stopu, která zachovává barvu nahrávky, ale výšku tónu určuje právě tato automaticky získaná anotace. Díky tomu je pak přesnost anotace pro tuto novou, syntetickou nahrávku stoprocentní, přitom (v ideálním případě) neztrácí charakteristiky původní nahrávky.

Pro vytváření datasetu je toto významné zjednodušení, protože tím algoritmus odstraňuje časově nejnáročnější část práce --- ruční kontrolu anotací audiostop. Pokud by se ukázalo, že syntéza významně neubírá na kvalitě dat, použitím navrhované metody by mohlo vzniknout velké množství nových dat (napříkad repozitář Open Multitrack Testbed obsahuje stovky vícestopých nahrávek, které by bylo možné využít). Autoři v článku provádí kvantitativní analýzu pomocí srovnání state-of-the-art algoritmů pro extrakci melodie a prokazují, že výsledky těchto metod na syntetických datech se významně neliší od výsledků na původních, tím je podle autorů potvrzená možnost použití dat jak pro trénování tak pro evaluaci nových metod.

Metoda má ale bohužel svá omezení. Mezi ty zásadní patří, že se dá aplikovat pouze na stopy, které obsahují monofonní signál, vstupní data tedy nesmí obsahovat přeslech a nahrávaný nástroj může hrát pouze jednohlas. V důsledku tedy nelze zpracovat například klavír či kytara, které hrají zpravidla vícehlas. Pro generování datasetu určeného pro přepis melodie tato limitace není zásadní, jelikož melodii často hraje jeden hlas a doprovod může být vícehlasý. Problémem je  spíše generování datasetů pro úlohu kompletního přepisu (multi-f0 estimation).

Bohužel také k článku není zveřejněná kompletní refereční implementace algoritmu, tudíž algoritmus nelze snadno spustit na nových datech. Ve výsledku je tudíž největším praktickým přínosem nová sada syntetických dat pro úlohy přepisu melodie, přepisu basy, přepisu jednohlasu a kompletního přepisu. Každý z datasetů určených pro zmíněné úlohy obsahuje destíky nahrávek. Vícestopá data použitá pro syntézu byla převzata z MedleyDB, tudíž nové datasety nerozšiřují celkový hudební záběr, pouze zpřesňují již existující.

Dataset v této práci používáme pouze pro testování metod, nikoliv trénování.

% \textcolor{red}{TODO obrázek? Porovnání spektrogramů syntetické a původní nahrávky}

% Z kvalitativního pohledu je na výstupních syntetických nahrávkách poznat, že jsou syntetické. Autoři sice prokazují, že současné metody na těchto datech dosahují stejných výsledků, nicméně v článku chybí diskuse o tom, zda-li v datech algoritmus nevytváří nové umělé artefakty, které by mohly zneužít metody strojového učení pro spolehlivější výsledky (které by však negeneralizovaly na reálná data). Při pohledu na spektrogram je například zřejmé, že syntetická nahrávka obsahuje mnohem více výrazných alikvótních frekvencí

\section{Dataset RWC}

Dataset RWC (práce \cite{Goto2002}) je první vzniklá rozsáhlá kolekce dat určená pro úlohy Music Information Retrieval, mezi které v tomto případě patří i extrakce melodie. Dataset obsahuje 100 popových, 50 orchestrálních a 50 jazzových skladeb. Přístup k datasetu RWC je však zpoplatněn, proto ho v této práci nepoužíváme.
